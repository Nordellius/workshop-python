*********
Wybór IDE
*********

Czym jest IDE?
==============

Do edycji skryptów Pythona wystarczy sam Notatnik. Kod źródłowy jest na tyle czytelny i prosty, że bardzo łatwo będziemy w stanie poradzić sobie z prostymi skryptami bez jakiejkolwiek pomocy od zaawansowanego edytora. Jednakże w miarę rośnięcia złożoności projektu oraz ilości plików przyda nam się coś co ułatwi nam pracę.

Wybór edytora to temat wielce kontrowersyjny. Od kilku dziesięcioleci w środowisku programistów jest prowadzona wojna między minimalistycznym VIMem oraz posiadającym ogromne możliwości EMACSem. Jeden i drugi edytor wspaniale posłuży nam do pisania skryptów w Pythonie i po odpowiedniej konfiguracji lub instalacji pluginów podpowie składnię. I choć sam jestem fanem jednego z powyższych rozwiązań (ale nie powiem którego :) to do większych projektów korzystam z czegoś zupełnie z innej beczki. Po przetestowaniu kilkunastu środowisk IDE zaprzyjaźniłem się z edytorem PyCharm. PyCharm ma dwie wersję płatną oraz darmową. Ta druga w zupełności nam wystarczy. Ciekawą alternatywą może być PyDev - plugin do środowiska Eclipse.

W poniższych materiałach będę posługiwał się kodem źródłowym, który wykonywany jest przez interpreter i nie ma znaczenia z jakiego IDE skorzystasz.
